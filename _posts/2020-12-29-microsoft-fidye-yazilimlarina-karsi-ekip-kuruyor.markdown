---
layout: post
title:  Microsoft, McAfee ve Rapid7 Fidye Yazılımlarına Karşı Ekip Kuruyor
date:   2020-12-29 17:38:55 +0300
image:  1042296.jpg
tags:   [software, security, fidye, yazilim, linux, ransomware]
---

Microsoft, McAfee ve Rapid7 gibi  güvenlik koruma firmalarının da aralarında bulunduğu bir çok isim Ramsomware (fidye yazılımı) saldırılarına karşı ortak mücadele göstermek amacıyla siber güvenlik ekibi oluşturuyor. Konuya hakim olan sadece ağ protokülü ve genel yazılımcılar dışında uzmanlık alanında bilgi sahibi olan şirketler de yer almaktadır. Kendilerine Fidye Yazılımlarıyla Savaşma Kuvvetleri adı verdikleri ekip ile çözüme odaklanarak başarıyı elde edeceklerini umuyorlar.


![]({{site.baseurl}}/img/ransom.jpg)



Hacker‘lar, bu saldırı türünde verileriniz üstünde bütünüyle kontrol sağlıyorlar. Verileri çalınan kullanıcılara şantaj yapılıyor. Verileri çalınan kişi, ödemeyi yapmazsa verilerinin silinmesi veya sızdırılmasıyla tehdit ediliyor. İşte bu tür saldırılarla mücadele edilebilmesi için yeni bir ekip oluşturuldu. Microsoft ve McAfee gibi büyük isimlerin başını çektiği 19 güvenlik firması, teknoloji şirketi ve kar amaçlamayan bir grup güvenlik anlamında yeni bir adım attılar. Artan fidye yazılımları tehditleriyle başa çıkabilmek için yeni bir koalisyon kurmayı planladıklarını duyurdular.

Öncelikle fidye yazılımından bahsetmek gerekirse bir cihazı kilitleyebilen ya da sahibinden para çekmek için içeriklerini şifreleyebilen kötü amaçlı yazılımlara fidye yazılımı denir. Özellikle elektronik ödeme sistemlerinin ve web üzerinden alışveriş işlemlerinin yaygınlaşmasıyla fidye yazılımı saldırıları giderek artıyor. Kullanıcılar bu konuyu kendi başlarına çözemiyorlar. Elbette böyle durumlarda güvenlik profesyonellerine başvuruyorlar. Ancak bağımsız şirketler bu konunun çözümüyle ilgili sonuçtan uzak farklı öneri ve çözümler sunabiliyorlar. Bu sebeple büyük şirketler endüstri fikir birliğine dayalı bir standart çerçeve sunmayı hedefliyorlar.